<!DOCTYPE html> 
<html>
<head> 
<meta charset="utf-8" />
<title>Casa memorială "Petrache Poenaru" DIN ORAȘUL BĂLCEȘTI</title>
</head> 
<body>
<h1 align="center">Casa memorială "Petrache Poenaru" DIN ORAȘUL BĂLCEȘTI</h1>
<p align="center">
<img border="3" src="IMG_2796_800x533.jpg" width="500" height = "500" />
</P>
<p>Petrache Poenaru a fost şi primul român care a călătorit cu trenul. Se întâmpla în toamna anului 1830, în Anglia. Acesta, a pus bazele învăţământului românesc şi a înfiinţat Colegiul Naţional Carol I din Craiova. De asemenea, între 1834 şi 1836, a insistat pentru introducerea Sistemului Metric Zecimal în Muntenia şi a contribuit la înfiinţarea Şcolii de Agricultură de la Pantelimon. Din poziţia de membru al Eforiei Şcolilor Naţionale, în 1850, a devenit co-fondator al Şcolii de Poduri şi Şosele (actuala Universitate de Construcţii din Bucureşti). În 1870, spre sfârşitul vieţii sale, a fost ales membru al Academiei Române. În discursul rostit atunci, a susţinut că cele 5 luni cât a fost pandur şi haiduc i-au schimbat complet destinul şi avea să păstreze în inimă pentru totdeauna acele clipe măreţe. De numele lui Petrache Poenaru, mai sunt legate apariţia primului ziar românesc şi forma actuală a drapelului României, cu cele trei culori vii şi sugestive. În 1848, a participat la Revoluţie şi a făcut parte din Comisia pentru eliberarea robilor. Opt ani mai târziu, a devenit venerabil al unei importante loje masonice bucureştene şi a devenit apropiat al domnitorului Alexandru Ioan Cuza. În prezent, îi poartă numele fosta staţie de metrou Semănătoarea, strada din zona centrală a oraşului Bălceşti şi liceul din localitatea sa natală.
</p>
<p align="center"><a href="PII.html"><i>[Acasă]</i></a></p>
</body>
</html>
